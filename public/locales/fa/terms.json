{
  "terms-one-title": "آخرین بروزرسانی - 31 مرداد 14030",
  "terms-one-content": "<p>دیجی‌کالا ممکن است نقد و نظرهای ارسالی کاربران را در راستای رعایت قوانین وب سایت ویرایش کند. همچنین اگر نظر یا پیام ارسال شده توسط کاربر، مشمول مصادیق محتوای مجرمانه باشد، دیجی‌کالا می‌تواند از اطلاعات ثبت‌شده برای پیگیری قانونی استفاده کند. کاربران ضمن استفاده از خدمات وب‌سایت دیجی‌کالا، حق ویرایش اطلاعات و استفاده از آنها را در چارچوب فوق‌الذکر به دیجی‌کالا اعطا نموده و حق اعتراض را از خود سلب می‌نمایند.</p>",
  "terms-two-title": "باید تاکید شود که حفظ و نگهداری رمز عبور و نام کاربری بر عهده کاربران است",
  "terms-two-content": "<p>باید تاکید شود که حفظ و نگهداری رمز عبور و نام کاربری بر عهده کاربران است و لذا برای جلوگیری از هرگونه سواستفاده احتمالی، کاربران نباید آن اطلاعات را برای شخص دیگری فاش کنند. در صورتی که کاربر شماره همراه خود را به فردی دیگر واگذار کرد، جهت جلوگیری از سواستفاده یا مشکلات احتمالی کاربران باید شماره موبایل خود را در پروفایل تغییر داده و شماره جدیدی ثبت نمایند.مسئولیت هرگونه خسارت احتمالی که ناشی از عدم رعایت موارد فوق‌الذکر توسط کاربر باشد، با خود کاربر بوده وکاربر حق هر گونه ادعا علیه دیجی‌کالا را از خود سلب می‌کند. دیجی‌کالا هویت شخصی کاربران را محرمانه می‌داند و اطلاعات شخصی آنان را به هیچ شخص یا سازمان دیگری منتقل نمی‌کند، مگر اینکه با حکم مقام قضایی یا اداری صالحه یا طبق قوانین و مقررات رایج کشور موظف باشد در اختیار مراجع ذی‌صلاح قرار دهد.در این موارد هیچ گونه مسئولیت قانونی مبنی بر جبران خسارت برای دیجی‌کالا وجود ندارد و کاربران با اعلام رضایت خود در استفاده از خدمات وب سایت ضمنا حق هرگونه اعتراض را از خود سلب نموده اند.</p>",
  "terms-three-title": "دیجی‌کالا برای حفاظت و نگهداری اطلاعات و حریم شخصی کاربران همه توان خود را به کار می‌گیرد",
  "terms-three-content": "<p>همچنین بدین وسیله به اطلاع کاربران رسانده می‌شود که دیجی‌کالا همانند سایر وب‌سایت‌ها از جمع‌آوری IP و کوکی‌ها استفاده می‌کند، کوکی فایلی است که به درخواست یک سایت، توسط مرورگر ایجاد می‌شود و به سایت امکان ذخیره بازدید‌های شما و مناسب‌سازی آنها را فراهم می‌نماید. بسیاری از مرورگرها امکان غیرفعال کردن کوکی را فراهم کرده‌اند، به این منظور می‌توانید راهنمای مرورگرها را مطالعه کنید. اما پروتکل، سرور و لایه‌های امنیتی دیجی‌کالا و روش‌های مناسب مدیریت داده‌ها حداکثر تلاش را به عمل می‌آورد که اطلاعات کاربران را محافظت و از دسترسی‌های غیرقانونی جلوگیری کند. طبیعتا مسئولیت هرگونه سواستفاده به شخص یا اشخاص متخلف مربوط بوده و دیجی‌کالا حق اعتراض و پیگیری را از طریق قانونی بنابر صلاحدید خود محفوظ می‌دارد.</p>"
}